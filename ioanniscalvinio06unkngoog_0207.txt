389

Dei, et servasse foedus, non ad communem modo
obedientiam spectat: sed ad peculiarem servandi
depositi curam. Pariter quidem dicuntur fideles
legem servare, dum ad sancte vivendi studium
attenti sunt: sed custodia cuius hic fit mentio, -
culiariter ad docendi munus refertur. Ousto es
ergo legis vocantur Levitae et observatores , quasi
νομοφύλακες 2 quoniam apud eos depositus est coelestis
doctrinae thesaurus: quod proximo versu clarius
exponitur: Docebunt Iacob, etc. Si quis le ‘s obser·
vationem intelligere malit de vita et moriae, ac si
dictum esset: Levitas bono exemplo aliis praeire,
non contendo: mibi tamen videtur secundum mem·
brum esse exegeticum , et familiarius explicare quod
subobscure dictum fuerat, vel modum notare ser·
vandae legis, quia populi doctores et magistri erunt.
Quanquam notanda est docendi ratio: neque enim
illis permittitur sua commenta ingerere, vel proprio
arbitrio fingere vivendi regulam: sed iubentur ex
lege petere quod tradant, eamque pure et fideliter
interpretari. Haec autem interposita fuit conditio,
ut quisquis honoris vellet esse successor, vocationis
suae memor, docendi partibus fideliter incumberet.
Itaque quum incorrupto ecclesiae statu inanem titu-
lum obtenderent sacerdotes, quibus nihil erat simile,
stulta eorum gloriatio refellitur apud Malachiam:
Pactum meum, inquit, fuit cum Levi, pactum vitae
et pacis (Mal. 2, 5): qnia lex veritatis fuit in ore
eius, et labia sacerdotis custodient scientiam, legem·
que requirent ex ore eius: vos autem violastis foedus
meum. Discamus ergo ex boc loco, quisquis prima-
tum sibi arrogat in ecclesia, repudiandum, nisi
fidum doctorem praestet. Tertia pars sacerdotalis
officii additur: Operam dare sacris peragendis: nam
ab agricultura, et aliis terrenis negotiis eos expli·
cuerat Deus, qno liberius docendi et sacrificandi
officio vacarent. Etsi autem videri, potuit vilis illa
occupatio: si tamen veritas spectatur, non vulgaris
fuit honor, medios intercedere ut populum Deo
reconciliarent: nam et minimi quique ex Levitis
aliquam expiandi partem obibant. Porro sub suffitu
et holocaustis, comprehenditur totus legalis cultus.
Et suffitus dicitur applicari Dei naribus: quia eius
oblationis gratus et quasi suavis erat odor, nt alibi
visum est.

10. Benedic Iehova. Videtur haec precatio ta-
cite opponi penuriae quae Levitas manebat, nisi
aliunde illis cibum suppeditasset Deus quam ex
agrorum proventu. Privati enim erant communi
haereditate, et solus Deus illis erat pro latifundio.
Ergo ne illis molesta sit sua conditio, solatium ad-
hibet Moses, et iubet a Deo exspectare copiam, quae
ad victum sufficiat, promittens eius benedictionem
uberrimi roventus loco fore sicuti in Psalmo (132, 15)
dicitur: &ictum eius benedicens benedicam, et sa·
cerdotes saturabo panibus. Quod sequitur: Ut opus

REDITUS AD HISTORIAM.

 

390

manuum Deo placeat, otest tam generaliter ex oni
de labore qui impenditur ad victum acquiren um
quam de cultu , vel tabernaculi ministerio: verum
quia Levitae Deus occupabat in sacris muneribus,
videtur obli ue illis promittere, non minus fructuosa
fore eiusmo i exercitia, quam si ad lucrum penitus
attenti essent. Aliis fas erat industriam suam oon·
ferre ad augendas rationes domesticas: ut robe
officio satisfacerent Levitae, quaestum ne igere
oportuit. Iam ne sibi ab inedia metuant, a monet
Moses, spiritualium laborum terrenam quoque mer-
cedem a Deo sperandam esse. Tertium id data
opera positum esse videtur, ut Deus configat vel
percutiat eius inimicos: quia ut plurimum invidiae,
odiis et insectationibus expositi sunt pii doctores.
Nam quod Ieremias (15, 10) conqueritur se virum
esse rixarum, in omnes prophetas et Dei ministros
competit: quia aegre patitur mundus spirituali verbi
Dei gladio suos affectus mactari: unde ebulliunt
multa certamina. Deinde Satan ut contemptibilem
reddat doctrinam , non desinit quibuscunque potest
modis infestus esse, et armare suas catervas ad ge·
rendum bellum: ut singulari Dei auxilio indigeant
ecclesiae pastores. Locus ergo apprime notatu
dignus, quamvis semper immineant Dei servis multi
adversarii, eos obsideant, provocent ad conflictum,
omnia denique machinentur ad ipsos oppugnandos,
praesto tamen fore Dei subsidium, quo reddantur
inexpugnabiles: sicuti Ieremias dictum fuit: Pugna·
bunt contra te, sed non praevalebunt (Ier. 1, 19).
Ubi vertimus: Ne resurgant, alii reddunt Ne insur-
gant: quod etsi non reiicio, videtur tamen minus
esse consentaneum: quia noluit Moses Levitae a
molestiis pugnarum eximere: sed tantum promittere
victoriam: quia Deus hostes eorum exitialiter pro-
sternet.

12. Aa Beniamin dixit. Probabile est Mosen
ad haereditatem alludere, quae sorte obtigit filiis
Beniamin: nam illis pars lerosolymae cessit, in
qua erat templum. Quoniam ergo stationem illis
attribuit Deus, in qua eos quodammodo alis suis
protegeret, ac foveret, non abs re dicuntur ab eo
dilecti, quia id non vulgare fuit amoris pignus.
Habitare vero super Deum, et inter humeros eius,
tantundem valet atque in eum recumbere, simili-
tudine a patribus sumpta, qui filios adhuc parvulos
et teneros gestant: Alii contrarium sensum eliciunt,
Deum habitaturum super humeros Beniamin: sed
nimis violenter.

13. Aa Ioseph vero dixit. Quaedam repetit
Moses ex benedictione Iacob, neque in ulla alia
tribu tam probe accedit ad patriarchae verba. Ets‘i
autem tunc in duas tribus et gentes divisa erat
familia Ioseph, exorditur tamen ab ipso capite:
tandem vero in fine pronunciat ad Ephraim et
Manasse pertinere quod patri datum fuerat. Primo

25*

