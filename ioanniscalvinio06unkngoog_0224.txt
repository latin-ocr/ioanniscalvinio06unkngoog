423 ARGUMENTUM. 424

attritae ac deletae.. Ubi etiam notandum est, obiectas populo fuisse arduas difficultates, dum reges con·
spiratione facta, et collectis viribus obviam progressi sunt: quia non modo cum singulis populis bellandum
fuit, sed cum ingenti multitudine, quae uno impetu Israelitas obruere poterat. Verum huc tandem reci·
derunt violenti illi conatus, ut dum superior emergit Dei potentia, clarior etiam in defensione electi
populi enituerit misericordia et fides. Certe continui felicitatis progressus, et tot incredibiles victoriae
manum eius quasi e coelo extentam palam repraesentarunt. Praecipue autem documento cognitum fuit
eos sub Dei auspiciis militare, quod solis cursus ad solum Iosue votum cohibitus fuit: ac si elementa in
eius auxilium armata praesto ad obsequium adessent. Iam quamvis tardior debellandi successus utile
fuerit constantiae populi examen: tenendum tamen est admirabile Dei eonsilium: de quo tempestive
admoniti fuerant a Mose (Dent. 7, 22), ne taedio fatiscerent: noluisse gentes momento deleri, ne ferae
bestiae in regionem vacuam irrumperent. Verum quum optime Deus hoc modo in posterum consuleret
eorum securitati: quod statuerat, sua pravitate in perniciem suam verterunt. Nam satis amplum spatium
ad commodam habitationem, ut quidem putabant, nacti, flagitiosa ignavia retro cursum flexerunt. Quod
unum crimen plura secum traxit. Nam et Deo, cui nomen dederant, ad complendum militiae cursum
immorigeri fuerunt ac perfidi , nec secus ac fugitivi milites , qui militaris sacramenti immemores signa
turpiter deserunt. Iam terrae dominium, quod divinitus oblatum erat, scelesta ingratitudine repudiarunt,
partem duntaxat amplexi. Ad haec, quum iussi essent terram sanctam inquinamentis omnibus purgare, ne
qua profanatio puri et legitimi cultus maneret: passi sunt impias superstitiones, quas Deus abominabatur, pro
more grassari. Praeterea quum scirent saluti suae fuisse prospectum, ne gentibus permixti eorum fallaciis
et insidiosis artibus illaquearentur, qnasi data opera periculum appeterent, eas tanquam exitialis incendii
materiam reliquerunt. Quod vero poenae denunciatione territi non fuerunt, in eo s prodidit obstinata
eorum incredulitas. Atqui tandem experti sunt Deum non frustra minitatum fuisse, {entes illas, quibus
male pepercerant, fore illis in spinas et aculeos (Num. 33, 55). Assiduis enim incursionibus fuerunt
vexati, rapinis expilati, et tandem tyrannica violentia fere oppressi. Denique per eos non stetit, quominus
irrita caderet Dei veritas. Quanquam hac de re potest moveri quaestio: quia si promissio Abrabae data
non nisi in mero eius beneplacito fundata fuit: qualiscunque esset populus, eius culpa labefactari absurdum
fnit. Quomodo igitur haec conciliabis, populum iusta et solida haereditate non fuisse potitum, et tamen
Deum fuisse veracem? Verum adeo concussa non fuit, vel dissipata vel ullo modo imminuta Dei fides,
ut binc melius appareat , quantus sit artifex, qui pro incomprehensibili sapientia lucem e tenebris novit
eruere. Dictum fuerat Abrahae: Semini tuo dabo terram hanc a fluvio Aegypti usque ad fluvium magnum
Euphratem (Gen. 15, 18). Effectum Iosue affirmat instare ac iam adesse. Atqui desidia fracti ad fines
illos non perveniunt: imo sponte se in angustias coniiciendo claustra quodammodo opponunt Dei largitati.
Visa fuit hoc modo eclipsis quaedam obscurare Dei foedus. Nee dubium est, quin multa anxietate labo·
raverint piae mentes, quum. praecisum cernerent opus Dei. Verum ita sibi moderatus est in castigando
populi scelere, ut tentatio gravis et periculosa in fidei adminiculum conversa fuerit. Defectus ergo filios
Dei admonuit, exspectandum esse praestantiorem statum in quo luculentior exstaret Dei gratia, imo supe·
ratis obstaculis penitus fulgeret. Hinc ad Ohristum fuerunt erecti: unde etiam innotuit, a capite pendere
integram eeclesiae felicitatem. Ad eam rem adiuti fuerunt novis prophetiis (Psal. 72 et 89): Nam quod
Iosue nunc ex antiquo foedere repetit Psalmus ad regnum Messias transfert: quia in id tempus distu-
lerat Deus plenam terrae fruitionem, quo regnum filii sui illustraret. Eius rei specimen in Davide fuit
editum, qui personam Christi gestabat: et tune apparuit, non aliter stabiliri ratasque esse Dei promis·
siones, quam per manum mediatoris. Nunc videmus nihil esse absurdi si Dei veritas, cui remoram
nieeerat populi malitia, non nisi recte composito ecclesiae statu prorsus emerserit, quum scilieet in per-

 

 

 

