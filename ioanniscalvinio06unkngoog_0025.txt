25 SANCTIONES A PROMISSIONIBUS ΕΤ MINIS. 26

alibi dicit Moses (Dent. 32, 15): Satur Israel contra
Deum calcitravit, non secus ac equi nimia sagina
ferociunt. Superbiam ergo fortitudinis eorum vocat
contumaciam, in qua magis ac magis obdurescebant,
quantisper illis parcebat Deus :- prosperitas enim
securitatem parit, qua stolidi homines Dei flagellis
robur suum opponunt.

21. Si autem ambulaveritis, Vocem ’ἻΡ varie
exponunt interpretes. Chaldaeus sumit pro duriter,
ac si propositum illis esset confligere adversus
Deum. Hieronymus reddidit: Ex adverso mihi: sed
quum nomen hoc casum fortuitum vel contingen-
tiam significet, visus est hic sensus longe melius
congruere. Ambulare ergo fortuito cum Deo, tan-
tundem valet ac clausis oculis praeterire eius iudi-
cia: imo se obstupefacere, ne humilientur sub forti
eius manu qui miserias suas fortunae adscribunt:
nam hinc indomabilis pervicacia, dum temere contin·
gere fingit peccator quaecunquae patitur. Ideo severa
obiurgatione invehitur Ieremias (Thren. 3, 38) contra
Iudaeos, uod putarent bona et mala non prodire
ex Dei or inatione et decreto. Nam inde concipitur
belluina rabies, ut miseri homines toto impetu ad
se perdendos irruant. Optime itaque convenit, si
non observent homines Dei iudicia, imo perrumpant,
ut truculentae bestiae, fortuitum quoque eius occur-
sum fore, ubi a dextra et sinistra, sursum et deor-
sum, confuso modo saeviet: quod gallice dicimus:
Alter a tors et a {ft-avers. Hoc ergo tandem sua
stupida obstinatione consequitur peccator, ut mul-
tiplicibus poenis attonitus, nullum malorum exitum
videat. Interea dubium non est quin ferream po-
puli obstinationem perstringat Moses: sicuti pro-
nunciat David (ΡΒ. 18, 26), oum mansuetis Deum
fore mansuetum, cum perversis autem quasi retor-
tum fore. Tantum fontem obstinationis demonstrat,
quod sua socordia ad Dei contemptum se inebriet
peccator, dum sensum irae eius quantum potest, a
se avertit. Discamus itaque a vagis speculationibus
sensus nostros colligere ad considerandam Dei
manum in omnibus quas infligit poenis: quia inde
nascetur culpae agnitio, quae ad resipiscentiam
adducat. Alioqui continget quod videtur sumpsisse
Isaias ex hoc loco, ut se nunquam avertat furor
Dei: sed quum putabimus nos esse defunctos, manus
adhuc sit extenta (Isa. 9, 16).

25. Immittam in vos. Dubium non est quin
hostiles gentium omnium gladios intelligat, quibus
misere afflicti fuerunt Israelitae. Verum quicunque
illis molesti et infesti fuerint, iustos vindictae suae
exsequutores fore docet: sicuti passim apud prophe-
tas (Isa. 10, 5 et 18, 2 ; 7, 17 et alibi) affirmat se
hostium populi esse ducem, ac sibi militare tam
Assyrios quam Chaldaeos. Assyrium suam securim,
et alibi baculum furoris sui vocat, quem agitat
manu sua: Nebuchadnezer ver0‚ stipendiarium suum

 

militem. Aegyptios dicit se evocaturum sibilo:
Chaldaeos se excitaturum clangore tubae. Sed
quia haec satis trita cst doctrina, pluribus testimo·
niis opus non est. Summa est, bella omnia Dei
imperio excitari, armari ad eius mandatum milites,
et fortes esse eius virtute. Unde sequitur , praesto
esse innumeras copias, quarum manu, quoties visum
fuerit, vindictam suam exsequatur. Porro quum
subinde vexati fuerint Israelitae, et crudeliter etiam
op ressi a suis hostibus, assiduis illis cladibus pa-
te acta fuit Dei veritas: sicuti ex tanta eius seve-
ritate colligere licet quam perversi fuerint populi
mores.

26. Dwm confreyero vo'bis baculum panis. His
verbis significat Deus, quamvis eos terrae sterilitate
non puniat, se tamen ad eos fame conficiendos aliis
modis instructum esse. Videbimus quidem postea,
terram offenso Deo viscera sua quodammodo clau-
dere, ne alimenta producat: coelum quoque obdu-
rescere, ne eam foecundet rore, et pluvia: omnis
denique coeli intemperies, terraeque ariditas signum
est maledictionis Dei: verum nuuc longius progre-
ditur: quamvis inedia non laborent, fore tamen fa·
melicos, ubi vim alendi pani abstulerit. Haec autem
maledictio, quam alibi vidimus doctrinam confirmat:
Non vivere hominem pane, sed mandato Dei, non
secus ac si ex eius ore flueret facultas pani indita.
Nec certe sensus nostros res inanimis vegetaret,
nisi arcana Dei ordinatione. Aptissima autem simi·
litudine utitur, baculum nominans fulturam panis,
qua recreantur vires homiuum: quemadmodum vi·
demus senes ac debiles scipionibus innixos incedere,
qui alioqui vacillarent ac conciderent. Verum Deus
in arbitrio suo esse dicit frangere baculum, ut pa·
nis nihil aliud quam ventrem oneret, vires autem
non reficiat. Hanc figuram mutuatus cst Ezechiel
a Mose, quam inculcat pluribus locis (Ezech. 4, 16
et 5, 17 et 14, 13). Quanquam illic duos poenarum
modos recenset, sicut et alter propheta (Aggaei 1, 6):
Seminastis multum, intulistis parum: comedistis,
et non estis saturati: bibistis, et non estis
inebriati: operuistis vos, et non estis calefacti: et
qui mercedem collegit, ac si misisset in sacculum
pertusum. Item: Exspectastis amplius, ot ecce di-
minutum est: intulistis in domum, et exsufflavi.
Penuriam enim annonae unum Dei flagellum esse
docet: alterum vero, quod nullus sit copiae nsua.
Concinit et Micheas (6, 14); postquam enim dixit:
Comedes, et non satiaberis: adiungit, Seminabis, et
non metes, calcabis oleum, et non ungeris oleo,
calcabis mustum, nec vinum bibes. Verum Moses
quo magis appareat maledictiO, dicit fore panis
abundantiam: deinde in ipso pinsendo et coquendo
nullum fore dolum: quia decem mulieres simul
venient ad clibanum unum, quae ultro citroque
observent an fideliter reddatur pondus. [Intelligit

