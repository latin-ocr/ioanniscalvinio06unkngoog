193

incredulitate manabat. si enim dignitas et exis·
timatio decem hominum apud eos tantum valuit,
ut ad credendum essent tam faciles, annon multo
plus fidei habendum fuit Dei verbo, qui terram
ante annos quadringentos pollicitus fuerat? Nam
quum oppressi aegyptiaca tyrannide clamarent, non
exciderat memoria promissionis patribus datae: si-
cuti curae fuerat sancto Iacob eam tradere per
manus. Nuper audierant, et amplexi fuerant eius
confirmationem, atque hac fiducia discesserant ex
Aegypto. Videmus ergo sua ignavia vel pravitate
iam prius fuisse inductos ad refugiendum terrae
accessum, quia Deo fidem abrogaverant: ut videri
possint data opera captasse occasionem. Improbi
tamen suasores sponte iam ruentes impulerunt, ut
praecipites agerent. Incipiunt autem a fletu qui
tandem in rabiem prorumpit. Flendi causa est
mortis timor: quia se ad carnificinam trahi existi-
mant. Unde hoc, nisi quia nullius pretii apud eos
est promissum a Deo auxilium? Unde apparet
quantopere fidei contraria sit timiditas, dum obiectis
periculis nos tantum respicimus. Verum sicuti
principium infidelitatis est metu retrahi a Dei
obsequio, ita alterum postea deterius malum aceedit,
dum praefracte homines Deo resistunt, et quia se
eius verbo subiicere nolunt, cum ipso iurgantur.
Hoc Israelitis accidit, qui moerore oppressi tandem
doloris impetu rapti sunt contra Mosen et Aharon.
Atque hoc nimis frequenter usu venire solet, ut ex
angustiis, quibus infidelitas nos constringit, ebulliat
impatientia. Votum mortis quod concipiunt, ex
ingratitudine ac beneficii Dei contemptu nascitur.
Optarent se. fuisse mortuos, vel in Aegypto, vel in
deserto. Cur ergo supplices paulo ante Mosen
deprecati fuerant, ut Deum placaret? Quod ad
verba spectat: Vetus interpres particulam NS, quae
optantis est, pro negativa accipiens, locum male ver·
tit: ac si mors illis in deserto esset acerbior quam in
Aegypto: sed tantum deplorant se expositos esse
ad caedem, si terram Chanaan ingressi fuerint:
sicuti proximo versu sequitur.

3. Et quare introduxit. Hic magis se rodit
impietatis superbia, atque etiam furor, quod eum
fraudis et saevitiae accusant, ac si eos proderet
gentibus chanaan, et ad mactationem produceret.
Colligunt enim non esse parendum eius imperio,

uia vult eos perdere: neque id modo, sed simul
are in praedam uxores et liberos. Videmus quam
furiosa sit incredulitas, ubi fraena sibi laxavit:
quando non dubitant miseri litem Deo intendere,
et hanc gratiam referre eius beneficiis, ut vocent
proditorem. Quae autem sacrilegae audaciae causa,
nisi quia negotium sibi fore audiunt cum validis
hostibus? ac si non maiorem experti essent Dei po-
tentiam quam ut quidquam adversi eo propitio ti-
mendum foret. Interea infirmitatis quoque Deum
odoini opera. Vol. XXV.

REDI‘DUS AD HISTORIAM.

 

194

insimulant: ac si inferior esset gentibus Chanaan.
'l'andem surgit cumulus prodigiosae caecitatis et
amentiae, ubi de reditu consultant, et reiecto Mose
ad ducem eligendum se comparant, qui rursus eos
dedat Pharaoni. An obliti tam cito erant quam
misera illic fuisset sua conditio? Atqui nulla sua
noxa, quum placidi fuissent et innoxii hospites,
promeriti erant, ut eos tam inhumaniter affligerent
Aegyptii: quum nulla alia causa Pharaoni exosi
essent nisi quod eorum multitudinem ferre non
poterat: quid facturum credibile erat, postquam
eorum causa tot clades perpessus erat? Quae porro
humanitas a gente illa speranda, quae ante nullo
incommodo laesa, in corum perniciem conspira-
verat? Nulla certe erat domus quae non primo-
genitos suos ulcisci cuperet. Oupiunt tamen infes-
tissimi hostis libidini se tradere, qui ante ullam
odii causam extrema quaeque in ipsos tentaverat.
Unde perspicimus incredulos iusta Dei vindicta
non modo excaecari, sed raptari spiritu vertiginis,
ut sibi ipsis pessima⁴ quaeque asciscant.

5. Tunc cecidit. Incertum est fuerintne ita
populo supplices, ut coram eo prostrati iacuerint: an
vero precandi causa facicm in terram prostrave-
⁶rintt quod secundum mihi verisimilius est, ae si ad
Deum sc vertendo populi stuporem arguerent. Et
certe in tanta duritie nihil aliud restabat quam
vota facore apud Deum: sic tamen ut precatio
publice in omnium conspectu suscepta fuerit ad
flectendos animos. Poterant enim alioqui secessum
quaerere: sed illa miserabili specie tentarunt revo-
care populum ad sanam mentem. Hoc quidem
extra dubium est, sibi nihil privatim quaesiisse:
sed tantum sollicitos fuisse de salute populi: quo
retrocedente liberum illis fuisset in terra Ohanaan
vel alibi peregrinari. Neque tamen simpliciter
addicti fuerunt populo: sed eos maxime cruciabat
interruptio gratiae Dei, cum qua etiam sepultum
fuisset foedus cum Abraham percussum. Deni ue hoe
illis perinde erat, et merito, ac si et Dei goriam,
et salutem humani generis penitus exstingui viderent.
Quare plus quam stupidos fuisse oportet qui tristi
illo spectaculo nihil moti sunt: praesertim quum
Moses quem Deus tot honoribus supra omnes
mortales extulerat, eorum causa pronus in· terra
iaceret.

6. lehosua vcro filius Nun. Hic exprimitur
magnanimitas Iehosuae: quum ante solus Oaleb
fuisset laudatus. Dicit autem Moses, ambos scidisse
vestes in signum extremi doloris, atque etiam
detestationis. Haec enim, ut satis notum est,
orientalibus populis solennis fuit caeremonia in
gravissimo luctu, vel quum scelus aliquod abominari
vellent. Hunc morem perperam imitati sunt hypo-
critae, vel quum dolorem simularent, vel quum

fucum vellent facere simplicibus. All}3 certum est

