97 REDITUS AD HISTORIAM. 98

fore promittens. Interea ut ipsi quoque supplices
confugiant ad Dei misericordiam, de sceleris gra-
vitate eos admonet. Verba hebraica proprie sonant:
Peecastis peccatum magnum. In sensu tamen nulla
est ambiguitas: quia ut serio ad poenitentiam se
comparent, proposita sceleris magnitudine humili-
antur. Eodem pertinet particula '‘7³10ae quae saepe
est dubitantis: sed hic, ut alliis pluribus locis, tan-
tum difficultatem notat: ne secure et neglectim (ut
fieri solet) de petenda venia cogitent, sed sollicita
attentione. Sic quum Petrus Simonem magum
alloquitur, iubet eum precari, si forte remittat ei
Deus iniquitatem (Act. 8, 22): non ut animo vacillet
aut fluctuetur, ut qui suspensi sunt ac dubii: sed
ut metu irae Dei expavefactus anxie remedium
uaerat.
q 31. Reversus est itaque Moses, Haec narratio
non ponitur suo loeo: quia temporis seriem (utiam
dictum est) non exacte servat Moses. Nam proximo
eapite videbimus, Deum negare de angelo quod
nunc concedit. Dicere autem quemlibet angelum
nunc promitti, in quo Deus se non ita praesentem
exhibeat ut hactenus, merum est cavillum. Nunc
ergo breviter commemorat Moses quod postea
fusius explicabit, quomodo scilicet placatus fuerit
Deus, et cum populo redierit in gratiam, quod non
ante factum fuit quam ubi iussus est novas tabulas
sculpere vel dolare. Et scimus Hebraeis modum
loquendi in usu frequenti esse, ut rerum summas
attingant, deinde in historiae contextu narrent quae
fuerunt omissa. Exordium vero precationis est
confessio: quia in tam scelesta ingratitudine nihil
restabat nisi culpam ultro agnoscere: ut perditis et
desperatis non alibi petenda esset salus quam in
Dei misericordia. Nam hypocritae mala sua exte-
nuando nihil aliud quam iram eius magis magisque
accendunt. Particula ΜΝ, quam post alios vertimus
Obsecr0, interdum est hortantis, et sumitur pro
Agedum: hic tantum significat quod Latini dicunt
Amabo. Postquam autem reatum fatendo occurrit
iudicio Dei, ignosci tamen postulat: idque summo
ardore, qui sermonem quodammodo abrumpit.
Defectiva enim est oratio: quales sunt patheticae:
Si ignoscas. Si quis particulam Dr: accipiat pro Uti-
nam, non repugn0. Videtur tamen prae affectus
vehementia prorumpere in exclamationem, o si
remittas, quanquam potest esse verecunda postu-
latio, si interroget: An tu remittes? Nam ita ex
fiducia manant vota sanctorum, ut tamen cum hae-
sitatione luctentur, ae secum disceptent, an Deus
velit exaudire. Hinc fit ut dubitanter inchoent
preces suas, donec praevaleat fides. Sed quod mox
sequitur multis modis videri posset absurdum: quia
et imperiose legem Deo praescribit Mesoa, ct prae-
cipiti impetu, quantum in se est, labefactat aeternum
eius consilium: et inconsiderate sua ipsum iustitia
Gabini opera. Vol. XX V.

 

exuit. Oerte superbiae omnes damnarent hanc
vocem: Nisi pareas sceleratis, ne me inter servos
tuos numeres. Non minoris socordiae videri posset
quod tentat aeternam Dei praedestinationem in
nihilum redigere. Iam ubi se eadem involvi poena
cupit, quid hoc aliud est quam tollere omne dis-
crimen, ut Deus temere insontes cum transgresso-
ribus damnet? Εσο vero non infitior, tanta ve-
hementia Mosen fmsse abreptum ut loquatur quasi
ecstaticus. Verum notandum est dum suas curae
in Dei sinum fideles exonerant, non semper distincte
agere, nec verbis compositis, sed nunc balbutire,
nunc fundere gemitus inenarrabiles, nunc aliis
omnibus praeteritis unum aliquod votum arripere
et urgere. Oerte nihil minus in animo habuit
Moses quam Deo legem ferre, nec rogatus dixisset,
everti posse quod Deus ante mundi creationem de
electis suis decrevit. Sciebat denique nihil a mundi
iudice ¹ease magis alienum quam perdere insontes
una cum reprobis. Sed quoniam omnes eius sensus
quasi devinctos tenebat cura populi, cuius sciebat
salutem divinitus sibi esse mandatam, nihil aliud
venit in mentem quam ut salvus sit populus, quae
vero tantae sollicitudini repugnant, non admittit.
Hinc fit ut nihil non sibi arrogans vadem se pro
sceleratis obiiciat, immutabili Dei consilio se ad
salutem esse praedestinatum obliviscatur, nec denique
satis reputet quid Deo conveniat. Porro non solus
Moses in hanc vehementiam prorupit: sed longius
etiam progressus est Paulus, qui ex longa medi-
tatione scribit: Optarim fieri anathema a Christo
pro fratribus meis (Rom. 9, 3). Nempe dum uter-
que in salutem electi populi intentus est, non argute
singula exquirunt: ideoque se ipsos devovent pro
tota ecclesia, quoniam generale principium in ip-
sorum animis infixum erat. Si consultum esset
totius corporis saluti, bene fore singulis membris.
Hic quaeritur an pii sit affectus alienam salutem
nostrae praeferre. Quidam veriti ne Mosis et Pauli
exemplum praeiudicio esset, dixerunt zelo tantum
leriae Dei fuisse accensos, ut se aeterno exitio
devoverint, non autem populi salutem suae prae·
tulisse. Quod si recipitur, erit etiam hyperbolicum.
Nam etsi una Dei gloria praeferri meretur centum
mundis, eousque tamen se ruditati nostrae accom-
modat, ut nolit cum sua gloria in certamen com·
mitti aeternam fidelium salutem: quin potius tan-
quam causam et effectum ipsas simul inseparabili
vinculo coniunxit. Iam vero satis liquet, Mosen et
Paulum publicae salutis respectu se ipsos exitio ad-
dixisse. Maneat igitur firma solutio quam attuli,
sic confusum fuisse votum ut repugnantiam in ar-
doris vehementia non viderint, ae si ext-ra se ipsos
essent. Nec mirum est ita fuisse perplexos: quum
putarent interitu electi populi aboleri Dei fidem, et
ipsum quodammodo in nihilum redigi, si excideret

 

 

