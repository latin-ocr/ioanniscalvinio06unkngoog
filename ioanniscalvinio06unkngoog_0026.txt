27

ergo in eorum manu fore copiam]: ubi autem referti
fuerint, nullam fore sacietatem. ·

29. Comedetisque carnem. Hoc asperius flagel-
lum magisque formidabile est: quo tamen scimus
percussos fuisse non semel Israelitas. Incredibilis
quidem esset haec immanitas: sed hinc colligimus
quam horribile sit incidere in manus Dei: ubi ho-
mines scelera sceleribus addendo, iram eius provo-
care non desinunt. Hoc prodigium inter alia com-
memorat Ieremias (Thren. 4, 10), manus mulierum
misericordium coxisse suos filios, et parasse in cibum.
Ideoque non abs re deplorat, nusquam alibi id esse
factum , ut mulieres vorarent fructum educationis
suae. Postrema autem obsidio lerosolymae (quae
in summo cumulo scelerum quasi ultimus actus
fuit vindictae Dei) in eas angustias miseros qui
tunc vivebant redegit , ιιι promiscue nefandis illis
epulis vescerentur. Quod deinde se cadavera eorum
idolis permixturum denunciat, in ipsa forma poenae
impietatem eorum manifestam fore docet. Mire
enim sibi in superstitionibus placent apostatae, donec
palam appareat Deus cultus sui vindex. Idola
autem cum mortuorum ossibus proiici in unam
congeriem, perinde fuit ac si digito monstraret Deus
se fictitios eorum cultus abominari. Iam vero
quum ultimum illis asylum esset in sacrificiis, negat
quidquam in illis fore momenti ad placationem:
sub voce enim odoris pacifici complectitur omnes
expiationis ritus , quorum fiducia magis erant
obstinati. Postea tam exsilium quam terrae
vastitatem minatur: quibus plagis palam fiebat
lprorsus esse abdicatos, ut paulo post iterum vide-

itur.

34. Perficiet terrae sabbatha. Quo sanctior
esset observatio sabbathi, terram Deus quodammodo
sociam quoque hominibus addidit. Quum enim
septimo quoque anno feriaretur a satione, messe, et
1omni cultura, hoc exemplo homines melius incitare
voluit, ut apud gos vigeret sabbathi religio. Nunc
acerbe Israelitas perstringit Deus, quod non modo
sabbathum ipsi violent, sed ne terrae quidem per·
mittant iniuncta sibi quiete defungi. Neque enim
unius anni cessatio fecit, quominus assidue gemeret
terra sub indignis laboribus, quamdiu alebat scele-
ratos incolas. Dicit ergo terram assidua inquietu-
dine fuisse turbatam: atque ita caruisse legitimis
sabbathis, quum humeris suis gestaret, non sine
gravi molestia, impios Dei contemptores. Caete-
rum, quia per synecdochen aliquando sub sabbatho
notatur totus Dei cultus (Ier. 17, 21. Ezec. 20, 12),
obliqua exprobratione populum acriter pungit: quod
non tantum eius impietate iure suo fraudetur, sed
non- aliter rite coli possit in terra sancta quam si
omnes inde expellat: ac si diceret sibi hoc uuum
restare ad cultum nominis sui asserendum, ubi terra
purgata fuerit suis incolis, et in vastitatem redacta:

 

SANCTIONES A PROMISSIONIBUS ΕΤ MINIS. 28

quia extorta haec cessatio, in locum voluntarii sab-
bathi succedet.

39. Et qui remanserint. Alia ultio, quod ta-
metsi maneant ad tempus superstites, paulatim ta-
bescent. Atque hoc quidem tam ad captivos quam
ad eos qui residui fuerint in terra referri potest.
Antehac minatus est illis interitum, vel a fame, vel
a gladio: nunc vero ne glorientur se fuisse elapsos,
qui non fuerint subita morte abrepti, eos quoque
lente perituros esse denunciat: modumque simul
exprimit, quia trepidatione implebit eorum corda,
ut nemine persequente fugiant: sicuti etiam apud
Solomonem legitur: Et paveant ad sonitum folii
cadentis. Quibus verbis significat impios , quamvis
ab externis molestiis liberi sint , nihilo tamen me·
lius habere: quia intus caecis tormentis lacerantur.
Quamvis enim ad furorem usque prosiliat eorum
audacia, fieri tamen non potest quin mala conscientia
eos subinde excruciet. Reddit eos interdum stupi-
dos Dei oblivio , imo sensum omnem exuere affec·
tant: sed ubi Deus ita obbrutescere passus est, mox
illis veternum excutit, adeoque praecipitat, ut sint
ipsi sui carnifices. Docet autem hic locus, quo ro-
bustiores sunt impii ad Dei contemptum, eo magis
debilitari, ut ab umbra sua metuant: haec autem
conditio longe, miserior quam statim absumi.

40. Donec confiteantur. Quanquam de poenis
valde saevis et atrocibus concionatus est Moses,
docet tamen etiam in illo formidabili rigore Deum·
fore placabilem: si modo resipiscat populus, quam·
libet diuturnis sceleribus spem veniae sibi abstule-
rit. Neque enim quoslibet peccatores alloquitur:
sed qui sua pervicacia, belluinoque impetu magis
ac magis accenderint Dei vindictam: eos tamen
bene sperare iubet, si ex animo conversi fuerint.
Teneamus ergo, Dei misericordiam perditis homini-
bus offerri, et qui in profunda desperationis abysso
sua culpa demersi sunt, ac si ad inferos usque pe-
netraret. Unde etiam sequitur, poenis omnibus
quasi stimulis pigros ac tardos urgeri ad poeniten-
tiam: plagas vero duriores ad frangendam eorum
duritiem tendere. Simul tamen notandum est, sin-
gulari privilegio hanc gratiam Dei ecclesiae fieri:
sicuti paulo post diserte Moses causam assignat,
quod Deus memor futurus sit foederis sui. Unde
liquet, Deum gratuitae suae adoptionis respectu,
propitium fore indignis quos elegit. Ex quo rursum
conficitur, modo ne claudamus nobis ipsis spei
ianum, quamvis innumeras mortes meriti simus,
Deum tamen ad nos sibi reconciliandos ultro semper
occurrere , tantum foedus a quo nostra culpa exci-
dimus, quasi naufragii tabulam quae nos in portum
salvos deferat amplectamur. Probe vero expendere
convenit quos hic commemorat Moses resipiscentiae
fructus. Primo loco ponitur confessio: non qualis
exigitur sub papatu, ut se miseri homines in aurem

