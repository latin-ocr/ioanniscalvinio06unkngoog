221 REDITUS AD HISTORIAM. 222

sibi accerseret: praesertim quum memorabile docu-

mentum iam editum fuisset in Nadab et Abihu.

Caeterum Dei mandato fretus non dubitat Moses

ilrjieaperdtium certamen descendere, quo illustrius sit
1 ιιι cmm.

18. Tulemnt iyimr quisque. Apparet quantopere
superbia excaecati fuerint , quod de exitu satis ad·
moniti tam Mosis fiducia quam superioribus exem—
plis, obstinate tamen pergunt. Certe si qna fuisset
residua in illis gutta timoris Dei, repente e mani—
bus excidissent acerrae. Sed videtur Oorah quasi
data opera captasse quomodo excuteret omnem
metum, seque rorsus obstupefaceret. Nam proximo
versu narrat oses quo apparatu se obduraverit ad
contumaciam, priusquam suffitum offerret. Attraxit
euim populum in suam factionem , ut splendor co-
mitatus obrueret oppositam Dei gratiam. In quo
rursus perspicitur eius amentia, dnm se vulgi favore
munire tentat eontra Deum , ac si obiecto fumo
vellet solis lucem exstinguere. Porro discamus ita
eius stultitiam damnare, ne quid simile nobis con·
tingat. Eodem enim morbo laborant ambitiosi
omnes, venando bominum gratiam contrahunt suas
copias.· Si illis applaudit mundus inebriantur exi·
tiali fiducia, ut in nubes ipsas conspuant. Atqui
paulo post videbimus , ιιι Deus solo flatu impias
omnes conspirationes dissipet. Ab altera parte
nobis ob oculos ponitur popularis levitas. · Aliquo
iam tempore assuefacti fuerant omnes ad legitimum
sacerdotium, quod sciebant divinitus institutum esse:
nox tantum una intercedit quum ad Oore descis-

cunt. Et certe ut ad recte agendum natura piar}

snmus, ita ad malum momento rapimur, simu
improbus quispiam sustulerit digitum.

21. Separate vos. Iterum pronunciat Deus se
tantam populi impietatem diutius uon laturum, quin
omnes ad unum deleat. Sicuti ergo Lot iussus est
Sodoma excedere, imo angeli manu extractus est,
quum vellet Deus perdere urbem illam , ita nunc
Mosen et Aharon viam iubet irae suae patefacere.
Qua in re singularem erga ipsos favorem declarat:
ac si liber non esset ad exercendam vindictam,
donec e medio recesserint, ne clades eos attingat.
Porro sic loquendo nou absolute affirmat quid in
arcano suo consilio statuerit, sed tantum pronunciat
quid meriti sint sceleris autores. Perinde igitur est
ac si iudex tribunal conscenderet. Ita Moses sua
intercessione aeternum illius decretum minime mu-
tavit: sed eum placando populum a poena qua
dignus erat liberavit. Hac ratione dicitur flecti
Deus nostris precibus: non quod more hominum
novos affectus induat, sed ut amorem plus quam
paternum quo nos dignatur ostendat, dum vota
nostra exaudiendo quodammodo nobis obsequitur.
Hinc colligimus hac tam praecisa denunciatione
Mosen non fuisse prohibitum ab orando: quia ex·

 

cussa non fuit fides de adoptione populi. Diximus
enim principium illud ita penitus insculptum fuisse
eius animo, irritum non posse fieri foedus quod
cum Abraham Deus pepigerat, ut quaecunque se
ingerebant obstacula transiliret. Ergo gratuitae
promissioni innixus, qnae ab hominibus non pendebat,
precationem ex fide concepit. Neque enim distincte
semper et subtiliter ratiocinantur sancti de orandi
forma: sed postquam semel amplexi snut quod ad
precandi fiduciam illis sufficit Dei verbum, sic tota
attentione illuc feruntur ut praetereant quae videntur
in speciem pugnare. Nec vero dubium cst quin Dei
consilium fuerit, quum de populi interitu ferret
terribilem sententiam , Mosen acuere ad precandi
studium , sicuti necessitas zelum piorum magis ac
magis accendit. In summa, Moses perpetuo fuit
sui similis in curanda populi salute.

22. Deus, Deus spirituum. Prius nomen ‘m ve-
tus interpres appellative accepit, quem sequuti sunt
alii quidam. Ego tamen potius existimo vehemen-
tiae causa iterari Dei nemen. Quod autem carnis
nomen omnes in genitivo reddunt, obscurius visum
mihi est. Quoniam vero hoc loco non esse su-
pervacuum arbitror, scd sumi pro 2, ut saepe alias,
sensum fideliter expressi, vertendo: In omni carne.
Porro dubium non est quin hoc Dei epitheton ad
praesentem causam Moses accommodet: ac si Deum
vellet inducere ad servandum opus suum: sicut fi-
gulus vasis a se formatis parcit. Eodem tendit Isa-
iae precatio (64, 8): Nunc ergo Iehova, tu pater
noster es, quamvis simus lutum: tu es formator nos-
ter, et omnes sumus opus manus tuae: ne irasca-
ris supra modum. Materiam euim illic proponit
cur Deus ad misericordiam flexibilis et propensus
esse debeat, nisi quod s ecialem Dei gratiam, qua
populum amplexus erat eus, Isaiae attingit: Moses
autem latius sermonem extendit, nempe ad genera-
lem gratiam creationis. Sive autem de cunctis ani-
malibus, sive tantum de genere humano hoc ex·
ponere libeat, parum interest: quia tantum orat
Moses, quum Deus creator sit et opifex mundi, ne
homines quos formavit perdat , sed potius eorum
misereatur, tanquam operis sui. Obiter tamen colli-
gere lieet ex hoc loco inditas singulis esse suas ani-
mas: quia non dicitur Deus inspirasse vitam omni
carni, sed creasse spiritus. Quo refellitur prodigi-
osum Manichaei delirium , animas sic infundi ex
spiritus Dei traduce, ut unus tantum sit spiritus.
Porro si bruta animalia comprehendere libeat, no·
tandi erunt gradus distinctionis inter spiritum ho-
minis, et spiritum cauis vel asini. Quanquam
magis convenit ad homines restringi.

24. Alloqaere conyreyationem. Paret ex hoc re-
sponso Mosen fuisse exauditum quoad salutem
communem populi: sic tamen, ut impii tumultus
autores deserendo poenitentiae signum darent.

