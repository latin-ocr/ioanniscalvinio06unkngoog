307

interea posteritas eius sexaginta quatuor millia
transscendit.

51. Isti stent numerati. Hac summa clarius ex-
primitur quod ante attigi , inter diversas clades,
praesertim vero in terribili Dei vindicta, incredibili
modo servatum fuisse Abrahae genus , ne effectus
promissionis in exigua tantum hominum manu
exstaret. Natura ipsa et communis ratio ferebat,
ut pauci tantum fruerentur terra promissa: quod si
ad paucitatem hominum redacta fuisset haereditas,
quodammodo obruta latuisset Dei promissio. Mira·
biliter ergo intra annos triginta octo, plus sexcentis
et tribus millibus hominum exstinctis, effecit tamen
Deus, ιιι idem maneret capitum numerus, duobus
tanturn millibus et quingentis exceptis. Certe velut
ter et quater caecos esse oportet qui admirabilem
Dei providentiam et fidem gratuitae adoptionis, con·
stantiamque in servandis promissis non intuentur in
tam illustri speculo. Simul clare apparet quod ante
ex Deuteronomio citavi, eos qui fuerunt superstites,
palam admonitos fuisse clade illa, ne ad superstitio-
nes unquam deficerent. .

53. Istis dividetur terra. Hoc ad animandos
fideles non parum valuit, quum nomina darent co·
ram Deo, et profiterentur se terrae haeredes: quia
perinde erat ac si rem manu tenerent, ubi Deus ad
certam possessionem eos vocabat. Emphatice enim
ponitur demonstrativum ronomen, ne se longius
differri existiment, ac sihi promitti quod posteros
demum maneret. Rei ergo exhibitio et praesentia
notatur, ubi Deus praecipit iis qui numerati iam
erant, et quorum exstabant nomina in publicis tabu-
lis, terram dividi. Deinde praescribitur ius analo·
gicum, ut pro numero capitum sua quibusque distri-
buatur portio. Nunc tenemus in eum finem fuisse
recognitos, et quasi lustratos, ut se alacrius ad terrae
promissae fruitionem accingerent.

57. Isti autem sunt numerem Levitarum. Seor-
sum agit de tribu Levi, quam Deus a reliquo po-

pulo separaverat. Inter filios Levi, ultimum com-

memorat Cehath autorem sacerdotalis familiae. Unde
probabili coniectura elicitur, non spectatum fuisse
primogeniturae ordinem, ubi Deus sacerdotes inde
sumere dignatus est. Gur vero matris suae nomen
exprimat Moses praeter consuetum scripturae mo-
rem, non satis liquet. Neque enim consentaneum
est id fecisse ad commendationem sui generis: quia
simul docet se cum liberis fuisse honore deiectum:
ubi certe nulla apparet ambitio. verisimilius est,
si nomen filiae stricte accipitur in primo gradu,
quod probrosum erat non tacuisse, quo Dei indul-
gentiam magis extolleret: nam hoc modo progeniti
ex incestuoso coniugio essent Moses et Aharon‚
quandoquidem Amram pater Aharon amitam duxisset
uxorem, quod repudiabat naturae verecundia. Potius
ergo erit ingenua domesticae infamiae confessio,

REDITUS AD HISTORIAM.

 

308

quam ambitiosum praeconium. Si quaeratur quo·
modo id toleratum fuerit: in promptu est responsio:
sic invaluisse tunc licentiam apud orientales popu·
los, ut nemo putaret illicitum quod passim apud
omnes in usu erat. quue vidimus antea diserte
notari, ubi Deus, incestuosa coniugia vetando, popu-
lum suum ab aliis gentibus discernit. Nihil ergo
mirum, si nondum lege Dei prohibiti, vulgatum
morem sequuti sunt.

60. Natique sunt ipsi Aharon. Quum ex qua-
tuor filiis duo subita morte fuerunt abrepti, peri-
clitari visa est summi sacerdotii dignitas, quae a
duorum hominum vita pendebat. Atque hoc con-
silio historiam prius narratam repetit Moses, ut in
conservatione eius ordinis, cui annexa erat totius
ecclesiae salus, clarius cernatur admirabilis Dei
providentia. Certe nisi in aliis familiis longe maior
viguisset foecunditas, tota tribus Levi perquam·
exiguo numero constitisset. Imo si fiat comparatio,
incredibilis erit copia, ubi viginti tria millia nume·
rantur, quum duo tantum capita cum suis liberis
haberent genus sacerdotale. Sed Deus ecclesiae
suae excellentiam per modos et gradus humanitus
incognitos ad summum attollit, quo melius in hac
humilitate emineat eius potentia. Porro causa
mortis iterum exprimitur, ut exemplo admoniti
sacerdotes , non tantum a voluntariis sacrilegiis,
sed ab errore et negligentia diligentius sibi caveant.

36. Isti swas numerati Masis et E‘leazar. Prio-
res reco iti fuerant sub Aharon. Descrimen ergo
notatur 1nter duos census: ut ita sibi transitum fa-
ciat Moses ad commemorandum Dei iudicium, quod
nunquam satis attente expendi potest, ex sexcentis
millibus tantum duos fuisse repertos qui tempus a
Deo praefixum superarent. Si quis excipiat, maxi-
mam partem suo fato esse defunctam, qui iam
annum tricesimum et quadragesimum, imo quin-
quagesimum excesserant, atque ita octogenarii fuis·
sent ante completum hoc tempus quadraginta anno·
rum: fateor id verum esse: sed multi nondum vi-
cesimum quartum annum attigerant. Nec dubium
quin ex illis non pauci fuerint iuniores Iosue et
Galeb, quos scimus non modo vegetos fuisse et in-
tegros multis post annis, sed etiam robustos. Ergo,
ιιι minimum, dimidiam partem non senectus, sed
Dei ultio immatura morte abstulit, ac si eos sua
manu palam c coelo feriret. Itaque non abs re
Moses recitat mortuos esse, sicuti pronunciaverat
Deus: non tantum, ιιι poena de illis sumpta nos ad
timorem Dei erudiat, sed ut discamus ad eius minas
serio expergefieri.

