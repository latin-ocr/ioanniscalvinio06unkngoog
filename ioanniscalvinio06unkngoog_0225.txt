425 ARGUMENTUM. 426

sona Davidis obiecta fuit oculis populi mediatoris effigies, inquo sita est perfecta ecclesiae felicitas. Interea
mediocris ille favoris Dei gustus ad fideles sustentandos sufficere debuit, donec plenius satiarentur. Nec
vero lusoria aut fallax partitio fuit a Iosua facta, et tribuum praefectis, quibus ea res mandata erat: sed
Dei mandato vere certoque divisa fuit haereditas, in cuius possessione sua manu eos locaverat. Qua
etiam in parte enituit foederis cum Abraham percussi sanctitas. Iacob sub vitae exitum certas quibusdam
filiorum suorum sedes destinaverat. Si sua cuique tribui simpliciter hominum arbitrio et suffragiis portio
obtigisset, visi fuissent patriarchae autoritatem sequuti. Atqui dum sortes, quibus nihil magis fortuitum
censetur, vaticinium comprobarunt: non minus quam si palam apparuisset Deus, sancita fuit donationis
stabilitas claro effectu. Itaque postquam bello finem imposuit populi desidia, Rubenitas et Gaditas cum
dimidia tribu Manasse domum liberos Iosue remisit tanquam emeritos. Sequitur memorabilis historia,
ex qua liquet, quam animosi ad vindicandum Dei cultum fuerint Israelitae, qui in terra Chanaan habita-
bant. N am quum fraternae societatis monumentum erexissent duae istae tribus et dimidia, putantes illi
altari sacrificandi causa fuisse exstructum, quod nefas erat, bellum statim decernunt, ac statuunt suos
consanguineos potius delere, quam nt adulterino cultu scindatur relig-io. Simul tamen laudatur eorum
moderatio, quod sicuti repente ad arma suscipienda sancto zelo accensi fuerant, ita accepta satisfactione
facile placantur. In fine libri exponitur, quantopere sollicitus fuerit Iosue de propaganda Dei gloria, et
qnam diligenter conatus sit, populi levitati et perfidiae occurrere. Huc tendunt gravissimae non exhor-
tationes modoâ€š sed obtestationes: praesertim voro foedus solenni ritu et iureiurando renovatum.

