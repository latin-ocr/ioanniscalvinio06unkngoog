’ nus quod Deus adoptaverat.

359

significat Moses, quicunque obstrepunt Deo, posse
aperte coargui impiae petulantiae, quia summa ubi·
que aequitas refulgeat. Ubi reddidi, Deus est ve-
ritas, ahi legunt in genitivo casu: Veritatis. Utrum-
que verum est, et ex scripturae usu: magis tamen
emphatica est appositio, dum pronunciatur Deus
non tantum verax, sed etiam ipsa veritas. Quid-
quid sit, refertur hoc ad omnes qui in Dei verbo
acquiescunt: quia nunquam eos frustrabitur sua
exspectatio. Ita oblique exprobratur populo sua
infidelitas, qui Deum non modo probatae comper-
taeque fidei, sed fontem ipsum veritatis deseruerit.
Quod sequitur, non esse iniquitatem in Deo, tametsi
frigidum quibusdam videtur, magnum tamen pon·
dus habet. Scimus enim ut plurimum ita in suis
subterfugiis homines desipere, ut Deum quodam-
modo reum supponant. Etsi autem palam non
audent eum criminari, se tamen absolvere non
dubitant cum aperta eius contumelia. Ideo alibi
Deus apud prophetam suum quaerit quid in se
iniquitatis deprehenderit populus (Ier. 2, 5): et alibi
expostulat se odio et infamia fuisse gravatum, ac
si perverse cum impiis illis ageret (Ezec. 23, 35).
Ubi autem a talibus calumniis se vindicat, sequitur
nihil culpae in eo residere, sed satis superque
gonvictum teneri eorum scelus qui se ab eo sub-
uonnt.

5. Corrupit sese. Securo iam Moses in populi
perfidiam invehitur: et liberae obiurgationi vela
pandit: quia si Deus rectus et verax, inde satis
patebat Israelitas gentem esse pravam et perversam.
Natio, inquit, perversa corrupit se erga illum, nempe
quem nuper perfecta iustitiae et fidei laude ornavit.
Eos autem accusat, quod post promissam Deo cas-
titatem turpiter ad quodvis fla itium se prosti-
tuerint. Dubium non est quin is epithetis gra-
viter vulnerati fuerint: et fuissent prorsus ad ra-
biem adacti, nisi, quia videbant incomparabilem Dei
servum quum iam ad mortem eius mandato vocatus
esset, tanquam e coelis loqui. Vox itaque morituri
hominis, eorum superbiam compescuit, ut iam non
auderent tanquam mortali se opponere: postea vero
q'uam publica autoritate, atque omnium consensu,
recepta fuit damnatio, minus liberum fuit insanire.
Inseritur per modum anticipationis, eos non esse
filios: quia alioqui promptum fuisset excipere, minus
contumeliose tractandum esse sacrum Abrahae ge-
Negat ergo Moses
esse filios, quia sint natio perversa. Etsi enim
adoptio semper firma stetit, vis tamen eius restricta
fuit ad partem electam, ut salvo foedere vulgus
ipsum reiicere potuerit Deus. Verum quo res cla-
rius expediatur, tenendum est, spiritum secundum
diversas rationes hypocritis nunc tribuere, nuno
adimere nomen filiorum Dei: quia interdum exa -
geratur eorum crimen, ubi tam Abrahae et Iaco i

REDITUS AD HISTORIAM.

 

360

filii quam ipsius Dei vocantur: cuius rei paulo post
exemplum occurret. Verum ut temere gloriari desi·
nant, dicuntur non esse filii, quia sint degeneres:
ideoque divinitus abdicati, ne gradum honoris am-
plius retineant. Hoc sensu negat Moses esse filios
qui Deum patrem abnegaverant. Additur id esse
factum ipsorum macula: nisi magis placeat legere
corruptos fuisse suis maculis, ut ita macula pro
vitio sumatur: quod libenter amplector, quanquam
diversum sensum non reiicio, nempe cessisse illis
alienationem a Deo in ignominiam, vel maculam
dedecoris sua perfidia contraxisse.

6. Iehovae retribuetis istud. Iam quo populi
ingratitudinem magis ignominiose traducat, bene-
ficia quibus eum Deus sibi obstrinxerat commemo-
rare incipit. Nam quo liberalius nobiscum agit
Deua, eo magis accendi decet pietatis studium in
cordibus nostris: imo eius bonitas, simulac perci-
pimus eius gustum, nos ad se rapere debebat. Deus
autem quum semper beneficus fuerit erga totum
humanum genus, immensam suae largitatis copiam
in populum illum singulari modo profuderat: hac
igitur in medium proposita, ostendit Moses quam
turpiter ingratus fuerit populus. Primo interroga-
tive expostulat an respondeat ista merces insignibus
Dei beneficiis: deinde ad ipsam recitationem de-
scendit. Quaerit ergo an Deus non fuerit eorum
pater ex quo adoptionis honore eos dignatus fuerat:
sub quo uno ca ite multa comprehendit: quia ex
hoc fonte mana at quidquid beneficiorum in eos
contulerat Deus. Verum ut singula pro merito
non expendantur, quae potest sanctior fingi obli-
gatio quam ut Deus gentem unam ex toto orbe
sibi delegerit, cuius pater esset singulari privilegio?
Nam etsi interdum cuncti mortales (quoniam ad
Dei imaginem formati sunt) vocantur eius filii, pecu·
liare hoc tamen fuit Abrahae filiis censeri eius
filios. Atque ut probet Moses non esse naturae
hanc dignitatem, sed adventitiam: quomodo illis
fuerit Deus pater, continuo post exprimit: nempe
quatenus ipsos acquisivit, fecit et praeparavit. Ergo
principium et origo fuit gratuitum Dei benepla-
citum, ubi eos sibi in peculium sumpsit. Alibi
quidem secunda acquisitio ponitur, ubi eos redemit
ex Ae pto: hic vero altius conscendit Moses, nempe
ad foe us cum Abraham percussum, quo segregati
fuerunt a reliquis gentibus, ut paulo post clarius
patebit. Quod verbum m? quidam vertunt Possi-
dere, repudio tanquam a contextu alienum. Iam
eodem sensu subiicitur a Deo fuisse formatos: quod
ad generalem creationem non spectat, sed tantum
ad ius adoptionis quo facti sunt novum Dei opus
ct figmentum, ut alia forma illis fuit indita: quo
sensu etiam vocatur fictor vel opifex eorum. Et
alibi quum dicit propheta (Ps. 95, 6): cognoscite quod
Iehova ipse fecit nos, et non ipsi nos, specialem

 

 

 

