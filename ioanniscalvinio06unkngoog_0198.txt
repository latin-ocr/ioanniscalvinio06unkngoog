371 REDIOE'US AD HISTORIAM. 372

deus eorum vendidisset eos, et Iehova tradidisset eos ἓ
31. Nam non est sicut Deus noster, deus illorum.-
et inimici nostri sunt iudices. 32. Ex vite enim
Sedom est vitis eorum, et ex vitibus Emorrhaeorum
uvae eorum uvae veneni, botri amaritudinum sumt eis.
33. Venenum draconum, vinum eorum: et venenum
aspidum crudele. 34. Nonne est reconditum apud
me ‚ obsiynatum iu thesauris meis? 35. Mea est ul-
tio, et retributiO, tempore nutabit pes eorum.- quia pro-
pinquus est dies afflictionis eorum, et festinant quae fu·
tura suut eis. 36. Quia iudicabit Iehova populum
suum, et super servos suos poenitebit ipsium, quum videbit
quod abierit manus , et nou sit clausus et derelictus.

28. Gens enim perdita. Redditur causa cur
parum abfuerit quin Deus populi memoriam peni-
tus exstingueret: nempe quia incurabilis erat eorum
amentia. Neque enim tantum significat inconside-
rate eos ruere, quia ratione et iudicio carent: sed
nullo modo posse reduci ad sanam mentem, deni-
que nullam in ipsis residere prudentiae guttam.
Sequitur continuo post probatio , clariora eorum
oculis occurrere documenta irae Dei, quam ut eos
latere queant, nisi prorsus essent caeci et stupidi.
Vox 7¹7, quam vertunt- Utinam, commiserationem
notat potius quam votum: ideo commode sic expo-
nere licebit: 0 si intelligerentl Per extremum
vere, exaggeratur socordia: quoniam ne multis
quidem et longis experimentis expergefacti fuerint
ad reputandas cladium suarum causas, nam tardis-
simis etiam quibusque et fere bardis, sensum ali·
quem tandem extorquet temporis diuturnitas. Sig-
num ergo desperati stuporis, post multos annos
nihil sentire: ac si usu ipso occallescerent qui de·
buerant excusso veterno se ipsos colligere ad stu-
dium inquirendi. Merito autem exprobrat Moses,
ne ad extremum quidem considerasse: quia non
semel nec uno anm, sed continuis poenarum
exemplis per longam annorum seriem edocti fuerint
sine profectu.

30. Quomodo persequutus fuisset. Ex multis
vindictae Dei signis unum delegit prae aliis insigne.
Quamdiu enim ab eorum parte steterat Deus fuga-
verant ingentes exercitus‚ nec ulla eos multitudo
sustinuerat: nunc dum plurimi a paucis vincuntur,
palam ostendit mutatio illa, nudatos esse Dei prae-
sidio, praesertim quum decem hominibus cedant
mille, qui prius exigua manu soliti fuerant profli-
gare maximas copias. Stuporem ergo populi coar-
guit Moses, ubi in mentem non venit repudiatos
esse a Deo, qui tam facile a paucis hostibus pro-
sternuntur, quos numero longe superant. Plus ta-
men exprimit Moses‚ venditos et addictos fuisse:
quia Deus eos indignos suo auxilio toties expertus,
non tantum deseruit, sed subiecit eos profanis gen-
tibus, et quodammodo mancipavit. Haec commina-

 

tio saepe a prophetis repetitur. Et Isaiae (52 , 3)
spem liberationis facere volens, Deum populi quem
vendidit, redemptorem fore docet. Caeterum ‚ ne
exciperet quispiam non esse mirum si communis
bellorum alea victoriam alio transferret, quae (ut
loquitur profanus poeta) dubiis inter utrumque pen·
nis volat , occurrit Moses, nisi Dei auxilio desti-
tueretur populus, fieri non posse ut infeliciter pug-
narent. Interponitur ergo veri Dei et falsorum
comparatio , ac si diceret Moses , ubi praeest Deus
exercituum, nunquam eo duce incertum belli even-
tum fore. Unde sequitur, a communi gentium
sorte eximi electum et peculiarem Dei populum
nisi quatenus sua ingratitudine reiici meretur. Eius
rei testes atque arbitros facit incredulos, qui saepe
experti formidabilem Dei potentiam , certo sciebant
Deum Israelis suis idolis esse dissimilem. Perinde
igitur est ac si caecis diceret id esse conspicuum,
vel testes citaret eos qui nulla coelesti luce sunt
praediti. Porro iudicium defert incredulis: non
quasi pronunciaturi sint quod verum est et re ipsa
compertum, sed quoniam eos experientia convictos
teneat. Neque enim si quis rogasset profanos ho-
mines an penes unicum Deum Israelis summum
esset terrae ac coeli imperium et potestas, unquam
confessi fuissent sua idola meram esse vanitatem.
Verum quamlibet maligne detraherent gloriae Dei,
non dubitat tamen Moses gloriari, vel ipsis iudici-
bus, magnifice Deum exseruisse invictam suam for·
titudinem: quanquam ad ipsam potius experientiam
respicit quam ad eorum affectum. Alii interpretes
diversum sensum eliciunt, quamvis superiores sint
increduli, Deum tamen manere integrum: nec bra-
chium eius ideo fractum esse, quia illis vexandos
permiserit apostatas, verum expositio prior melius
convenit.

32. Ex vite enim Sedom. Quod hoc trahunt
quidam ad poenam qua digni erant Israelitae‚ remo-
tum esse a mente Mosis existimo: quin potius in
corruptos eorum mores et perversum eorum inge-
nium invehitur. Metaphorice autem vocat propa-
ginem vitis Sodomae et Gomorrhae: quia referant
utriusque gentis naturam, ac si ab illis traxissent
originem: quemadmodum pampini fructum matri-
cibus unde sumpti sunt similem generant. Con-
queritur Deus per Isaiam (5, 2), quum exspectaret
bonas et dulces uvas a sua muca, productas sibi
fuisse labruscas. Item per Ieremiam (2, 21), quum
plantasset semen. fidele et genuinum , conversum
fuisse in sarmenta vitis alienae: hic plus exprimit
Moses, populum vitem esse non tantum degenerem,
sed veneficam, quae nihil nisi lethale producat.
Ideo subiicit non solum botros eorum esse amaros,
sed vinum eorum esse virus draconum et aspidum:
quibus verbis significat, nihil illa gente deterius,
vel magis abominandum fingi posse.

 

