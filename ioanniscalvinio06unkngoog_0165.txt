305

qffisquam , nisi Galeb filius Iephuneh , et Iosue filius
un.

1. Et fuit post playam. Secundum hunc censum
a Mose actum esse legimus, ex capite tamen 38.
Exodi colligere promptum est, fuisse ordine tertium
saltem. Quanquam magis probabile est, vel quot·
annis, vel statis temporibus nomen dedisse qui ad
annos viginti pervenerant. Atqui numerus populi
inde colligi non poterat, nisi fieret mortuorum
comparatio: hoc quidem extra controversiam est ter
fuisse censos in deserto qui in viros adoleverant. Et
id elicitur ex contextu: quia quarto versu dicitur,
hanc recognitionem esse factam sicuti praeceperat
Deus Hesi, et filiis Israel qui egressi fuerant ex
Aegypte. Unde apparet, non tantum morem ab
initio receptum instar regulae sequutos esse, sed
populum rursus censeri, sicuti prius in deserto Sinai
census fuerat. Unde iterum probabilis coniectura
ducitur, nullum, a quo tempore illinc egressi fuerant,
intermedium fuisse exemplum simile. Illic enim
refert Moses, quot talenta confecta fuerint ex tributo
populi, et capita numerat, sexies centum millia cum
quinquaginta et quingentis. Atqui postea subiicit,
quum castra moverent e monte Sinai, censum ex
Dei mandato actum esse: sed hanc rem (de qua alibi
dictum fuit) levius praetereo. Nunc videndum est
quo consilio censeri voluerit Deus populum suum
antequam in possessionem terrae promissae eum
induceret. Intra annos quadraginta tota militaris
aetas perierat: multi immatura morte abrepti fue-
rant: imo una clades nuper absumpserat viginti
quatuor millia: quis non putasset quarta fere parte
imminutum esse populum? Quod ergo repetitur
quae ante fuerat multitude, pro singulari miraculo
ducendum. Fuit hoc memorabile documentum irae
Dei, ex sexcentis et tribus millibus nullum manere
superstitem praeter duos: sed continua sobole ita
renovari populum, ut post exactum tempus, aequa-
rent posteri numerum priorem, inaestimabilis Dei
gratiae opus fuit. Ita in illo formidabili iudicio,
quo sceleratum populum ultus est Deus, resplenduit
promissionis eius veritas. Dictum fuerat Abrahae:
Multiplicabo semen tuum, ut stellas coeli et arenam
maris: hanc benedictionem minime obscurari decuit
quo tempore altera pars promissionis implenda erat:
Semini tuo dabo terram hanc. Ergo poenis ita
assuefactus fuit populus ad Deum timendum, ut
paterni favoris gustum non amitteret. Et Deus
iudicia sua sic temperat erga ecclesiam, ut in media
indignatione semper misericordiae recordetur, quem-
admodum dicit Habacuc (3, 2). Haec ratio est, ut
numeratus populus fuerit statim post pla m inflic-
tam, quo magis conspicuum esset, mirabi iter aDeo
fuisse provisum ne qua post recentem tot hominum
interitum appareret diminutio.

Calvini opera. Vol. XXV.

REDITUS AD HISTORIAM.

 

306

8. Et ex filiis Phaeca. Inseritur quae in nobili
familia acciderat concisio, vel ad commendationem
gratiae Dei, quod accepta tanta iactura, nihilominus
populosa fuerit tribus Ruben: vel ad causam dimi-
nutionis notandam: quia alioqui absurdum videri
poterat, alias tribus eam multitudinem superare,
cuius tamen autor et pater erat primogenitus Iacob.
Ubi vero deletos cum suis fuisse commemorat duos
filios Eliab, breviter attingit clementiam Dei erga
filios Oore, quibus pepercit. Et certe hoc non vul·
gare fuit misericordiae specimen ‚ non modo eas
a clade servare immunes, sed ex radice maledicta
surculos postea excitare, in quibus fulgerent spiri-
tuales eius divitiae in communem eeclesiae usum.
Scimus enim quam honorifica saepius fiat mentio
eius familiae. Et probabile est, quosdam fuisse
Psalmorum autores: atque ita spiritu prophetico
donatos, quum nemo tunc forte ex sacerdotibus tali
dono polleret. Haec est profunda in variis ct inae-
qualibus Dei iudiciis abyssus, quam sobria humili-
tate revereri convenit. Interea una voce subindicat
Moses cur iterum eandem recitet historiam: quia
debuit formidabile genus mortis trahi in perpetuum
exemplum m enim, quod proprie Hebraeis est signum
aut vexillum, saepe pro portento capitur quod in
admirationem capit sensus hominum, et simul ani-
mos metu percellit.

19. Filii Iuda. Quum tam numerosa fuerit
tribus Iuda, gratiae Dei magnitudinem hac circum-
stantia amplificat Moses‚ quod ex tribus filiis quos
genuerat, duo perierint iu terra chanaan, qua orbi-
tate videri poterat damnatus perpetuae sterilitatis.
Oumulns vero incomparabilis misericordiae accessit,
dum filii duo ex pudenda origine, et incesto coitu
nati, in tantum populum excreverunt.

28. Filii Ioseph. Notanda est comparatio
inter duas tribus ex uno capite progenitas. Quod
unius tantum filii pater fuit Manasse: ita tunc prae·
ludio quodam comprobatum fuit vaticinium Iacob,
dum pronunciaverat primogenitum fratre suo
Ephraim qui minor natu erat, minorem fore. Interea
tamen longe lateque diffusa fuit Dei benedictio ad
genus ipsius propagandum, ut tribum Ruben numero
superaverint. Porro quum πολυτεκνία qua praesta-
bant posteri Ephraim , quaedam esset foecunditatis
imago: excellentia tamen et dignitas de qua vatici·
natus fuerat Iacob, in longum tempus dilata fuit:
quia in hoc censu tertia circiter parte inferior fuit
tribus Ephraim, cui tamen promissa fuerat maior
eopia. Quamvis ergo non frustra loquutus esset
Deus, rei exhibitio non statim apparuit. In tribu
Dan sese exseruit incredibilis virtus. Contemptibilis
erat inter fratres: quanquam iam gradus imperii
concessus fuerat his verbis: Dan iudicabit populum
suum: id tamen pronunciabat Iacob tanquam in-
credibile. Unum duntaxat filium genuisse dicitur:

