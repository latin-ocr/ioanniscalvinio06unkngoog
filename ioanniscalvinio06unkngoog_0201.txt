377

esse apertum, ut triumphos in gloriam veri Dei
canant, et incredulis exprobrent fallacem qua de-
cepti sunt fiduciam.

39. Videte nunc. Qui tribuunt proximum ser·
monem incredulis , Deum nune inducunt velut
ex abrupto loquentem , ut eorum maledicta refel-
lend0‚ gloriam suam asserat. Verum potius confir-

·matio est sanctae gloriationis, quam nuper fidelibus*

dictavit, ubi non solum Deus suos insurgere iubet
contra idola, sed prodit ipse in medium, ut gen-
tium vesaniam coarguat: quanquam verba fieri
apud fideles ex contextu patet. Postquam er o
suos hortatus est ad spernenda idola, nunc adgit
se illis suppeditare amplam fiduciae materiam. N am
quum aspicere iubet, specimen non obscurum suae
potentiae ante oculos esse significat, si modo atten-
dant. Repetitio pronominis Ego , emphatica est,
tum ad excitandam populi tarditatem , tum ad re·
tinendos animos, ne tanquam in ambiguo vacillent.
Scimus enim vix pertrahi hominum mentes ad
veram Dei cognitionem, quia per flexuosos circuitus
versantur, ne recta ad eum tendant. Deinde ubi
Deum apprehenderunt, seimus facile abduci: quo·
niam rerum vicissitudines eos obnubilant, ut huc
et illuc incertae vagentur. Hac ratione Deus ubi
fictitias omnes divinitates prostravit, eundem sem-
per manere pronunciat, sive occidat sive vivificet,
ut in densa afflictionum caligine non desinant
fideles in eum respicere. Discamus ex hoc loco,
Deum iure suo fraudari nisi unus emineat, idolis
omnibus in nihilum redactis: deinde fidem nostram
tunc in eo vere defixam esse, et habere firmas ra-
dices, si inter varias, quae contingunt, mutationes
non labascit, neque alternat, sed supra obstacula
emergit, ut in eo sperare non desinat, etiam ubi
occidere videtur, quemadmodum loquitur Iob (13, 15).
Et certe nihil minus consentaneum quam fidem
nostram circumspicere ad eventus, ut inde pendeat:
quia Deus promissiones suas vult nobis in ipsa
morte esse vivificas. Clausala versus proprie ad
hostes referri debet, ubi pronunciat Deus, neminem
esse qui eripiat e manu sua.

40. certe levabo. Alii vertunt: Quum elevavero,
et uno contextu legunt, claram fore Dei virtutem per-
dendo et servande, si manum suam in coelum attollat.
Ego vero principium esse sententiae non dubito,
et Deum ita praefari, quo melius asserat quae con-
tinuo post subiicit de futura hostium suorum clade.
Si cui tamen placeat adverbium temporis Quando,
non admodum repugnO, modo haec membra inter
se cohaereant: Simul ac levavero manum meam in
eoelum , hostes ecclesiae meae profligabo. Iam,
levare manum, bifariam exponitur: quidam enim
ostensionem potentiae esse volunt: quemadmodum
elata manu gloriari solent qui viribus suis freti
confidenter hostes despiciunt. Rectius tamen alii

REDI'I'US AD HISTORIAM.

 

378

docent, iurisiurandi caeremoniam esse. Improprie
quidem manum suam levare dicitur Deus, qui ex-
celsus est super omnes coelos: sed novum non est
eum formulas mutuari ex communi hominum more
et usu: praesertim ubi repente in sublime exsurgit,
ex quo visus est aliquantisper infra suam altitu·
dinem iacere. Certe quae sequuntur verba, iura-
mentum in se continent: Vivo ego in saeculum, unde
probabile est, signum iurantis exprimi in elevatione
manus. Porro longe alio sensu iurat Deus per
vitam suam quam homines. Interdum quidem sumit
e medio voces nobis tritas, sicuti quum dicitur iu-
rare per animam suam: sed hoc loco tantundem
valet: Vivo ego, ac si iuraret per se ipsum, vel ae-
ternam suam essentiam.

41. Si acuero aoimn. Gonditio rem dubiam
vel suspensam non reddit: sed resolvi debet in ad-
verbium temporis: quasi diceret: Simul atque arma
sumpserit, certam fore hostium stragem, non quod
armis indigeat Deus ad hostes expugnandos: sicuti
quum addit continuo post: Ubi iudicium apprehen-
derit manus mea, non signifieat aliquando sibi eripi,
vel elabi, sed praesentem et conspicuum effectum
designat. Quoniam ergo Deus ubi hostibus suis
parcit , videtur quodammodo abiectis armis quies·
cere , et cessare ab exsequendis iudicis partibus,
denunciat arma sibi in promptu fore, quibus hostes
deleat , deinde, iudicium quod deposuisse visus est,
rursus sibi vendicaturum: quibus verbis tacite per-
stringit stultam eorum securitatem qui emortuam
eius virtutem esse fingunt, nisi palam se exserat, et
iudicium eius evanuisse, quum differtur.

42. Inebriabo. Horrendam stragem his verbis
depingit: quasi diceret, nullum vindictae fore modum,
donec terra sanguine et cadaveribus referta fuerit.
Alibi etiam gladius Dei sanguine inebriari dicitur,
sicuti hio sagittae, ubi grassatur ira eius per infi-
nitas caedes: nunc dicitur vorare carnem eodem
sensu. D'ln secundo loco vertunt quidam: Propter
sanguinem, et D interdum, fateor, causalis est par-
ticula. Intelligunt ergo hanc fore iustam mercedem
crudelitatis, quum divinitus excidentur impii qui
Israelitas occiderint vel captivos duxerint. Sed non
video cur una dictio diverso sensu exponi debeat.
Non dubito igitur secundo repeti, Deum sagittas
suas sanguine inebriaturum. Sanguinem vero dicit
tam occisi quam captivitatis: sicuti dum caeditur
exercitus, alii cadunt in acie, alii mutili et vulnerati
fugam captant. Clausula versus varie torquetur:
quidam caput per heterosim numeri pro capitibus
exponunt: quasi dictum esset: Amputabo hostium
capita. Atqui magis probabile esset metaphorice
exponere de ipsis ducibus. Rectius tamen alii ver-
tunt: Principium: non quidem temporis, sed quasi
diceret, florem, vel excellentiam multitudinis: sicuti

l vulgo loquuntur: De primo ad ultimum. Ultiones

