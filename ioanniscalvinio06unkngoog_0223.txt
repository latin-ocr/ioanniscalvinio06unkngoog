ARGUMENT UM.

De autore libri huius praestat iudicium suspendere, quam temere quidquam affirmare de re
incerta. Qui existimant fuisse Iosue, quia inscribitur eius nomen, nituntur levi et infirma ratione. Nam
et sacrae historiae impositum fuit Samuelis nomen , ubi tamen contexitur eornm narratio, quae sequuta
sunt eius mortem. Et certe liber ordine proximus non ideo vocatur Indicum, quod fuerit ab ipsis conscriptus
sed quia res eorum gestas commemoret. Iam vero quae de expugnatione Hebron et Debir narratur
historia cap. 15 posterior est eius morte. Magis probabilis coniectura est, ab Eleazar summo sacerdote,
collectas fuisse rerum summas, ex quibus volumen hoc fuit confectum. Propriae enim erant eius partes,
non modo viva voce aetatis suae populum docere: sed testatam quoque ad posteros facere Dei gratiam
in ecclesia conservanda, ut vera religio melius propagaretur. Et antequam degenerassent Levitae, fuerunt
ex illo ordine actuarii, qui in perpetua monumenta referrent quidquid memoratu dignum erat in ecclesiae
gubernatione. Verum quod nobis compertum non est , neque adeo cognitu necessarium, in medio relin-
quere ne pigeat: modo quod praecipuum est nobis constet, doctrinam quae hic comprehenditur, a spiritu
sancto in usum nostrum esse dictatam, ex qua non vulgaris fructus percipi ab attentis lectoribus potest.
Quamvis enim populus insignes victorias iam adeptus, in regione satis commoda et mediocriter fertili
habitaret: suspensa tamen adhuc manebat Dei promissio, quoad terram Ohanaan. Imo praecipuum
foederis caput effectu adhuc carebat: ao si Deus coniecto in retractum angulum populo, opus suum
deseruisset mutilum ac deforme. Hic ergo liber demonstrat, quum intolerabilis populi impietas cursum
abrupisset liberationis, Deum tamen in poenis exigendis sic temperasse iudicii rigorem , ut praestiterit
tandem nihilominus quod pollicitus fuerat de haereditate terrae Chanaan. Ubi etiam occurrit apprime
utilis consideratio: quamvis homines morte abrepti deficiant in medio cursu, Dei fidem nunquam inter·
cidere. Ex Mosis interitu impendebat tristis conversio. Reliotus erat populus tanquam corpus suo capite
truncatum. In hoc dissipationis metu non tantum apparuit immortalis Dei veritas, sed in persona Iosue
tanquam in illustri speculo patefactum fuit, ubi aufert Deus e medio quos singularibus donis ornavit, in
manu eius esse alios quos substituat: neque si ad tempus vult quosdam excellere , ipsis alligatam esse
eius virtutem, quin reperiat quoties visum fuerit' successores, imo suscitet ex lapidibus qui ad praeclaras
res gerendas sint idonei. Principio quum traiectus maris rubri quadraginta annis, quibus Deus populum
circumduxerat in deserto, fere obsolevisset: eodem miraculo in Iordane edito continuus liberationis tenor
de integro sancitus fuit. Circumcisio vero renovata perinde valuit, ac si foedus suum Deus foeda populi
incuria obrutum vel desperatione abiectum rursus stabiliret. Sequitur, quomodo Dei manu in possessionem
terrae promissae deducti fuerunt. Primae urbis expugnatio arrha fuit perpetuae quam sperare debebant
Dei virtutis, dum solo tubarum clangore quatefacti muri Iericho sponte corruerunt. Neque tamen uno
proelio aut exigui temporis militia profligatae fuerunt gentes: sed paulatim multis laboriosis certaminibus

27·

