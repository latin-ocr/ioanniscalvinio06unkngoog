99

aeterna adoptio qua dignatus fuerat Abrahae filios.
Librum in quo Deus scripsisse dicitur suos electos
metaphorice accipe pro decreto. Quod vero ex
numero piorum deleri cupit Moses, impropria
loquutio est: quando fieri non potest ut qui semel
electus est unquam reprobetur. Et quod phrenetici
quidam hoc praetextu labefactant, quantum in se
est, fidei nostrae caput de aeterna Dei praedestinatione,
in eo non minus inscitiae quam malitiae produnt.
Duo ponit David eodem sensu: Deleri, et Non scribi.
Deleantur e libro vitae, et cum iustis non scri-
bantur (Ps. 69, 29). Unde colligi non potest aliqua
in Deo consilii mutatiO. Sed tantundem valet haec
verborum forma, ac si dictum esset, Deum tandem
patefacturum reprobos, qui ad tempus censentur
in numero piorum, nullo modo spectare ad ecclesiae
corpus. Ideo arcanus catalogus in quo scripti sunt
electi, apud Ezechielem (13, 9), externae pofessioni,
quae saepe mendax est, opponitur. Itaque merito
Christus discipulos suos laetari iubet, qnod nomina
ipsorum scripta sint in coelis (Luc. 10, 20). Nam
etsi incomprehensibile nobis est Dei consilium quo
praedestinati sumus ad salutem, manet tamen sig·
naculam hoc, teste Paulo: Novit Dominus qui sint
sui (2. Tim. 2, 19).

33. Qui peccavit mihi. His verbis se accom-
modat Deus ad captum humanae mentis, ubi dicit:
Delebo eum: quia sic falso eius nomen obtendunt
hypocritae, ut non reputentur extranei, nisi dum
eos palam Deus abdicat. Itaque manifesta reiectio,
litura vocatur. Castigat porro Deus praeposterum
Mosis votum: quia recto eius iudicio non conveniat,
insontes reiicere. Unde sequitur Mosen inconsi-
derate fuisse precatum. Summa est, Deum impiis
et sceleratis rependere quam meriti sunt mercedem,
quoties poenam de ipsis sumit: iustos vero nun·
quam punire. Sed notandum est, quoties pronunciat
Deus se fore scelerum vindicem, non excludi eius mise-
ricordiam, qua suorum delicta sepelit, ut in memo-
riam non veniant. Quemadmodum ubi dicit Paulus
(1. Gor. 6, 9): Neque scortatores, neque adulteri,
neque fures, neque avari, neque homicidae, neque
maledici regnum Dei possidebunt: ex his verbis
perperam quis colligeret, prohiberi omnes a spe
salutis: quia de reprobis tantum loquitur, qui
nunquam resipiscunt, ut conversi gratiam obtineant.

34. Nunc erqo vade, duc populum etc. His
verbis ostendit Deus se placatum esse: quia certum
reconciliationis signum fuit, an elum conficiendo
residuo itineri ducem praeficere. {uod enim quidam
exponunt, angelum nunc promitti qui eorum curam
gerat, sicuti profanis quoque gentibus interdum
assignari testis est Daniel, et exemplum proximo
capite videbimus, frigidum commentum est: deinde
exprimit Deus, quamvis a fide desciverit populus,
se tamen pacto suo stare de fruitione promissae

annuns AD HISTORIAM.

pone ornamentum tuum a te, et sciam quid

 

100

haereditatis. Caeterum quod poenam differt in aliud
tempus, oblique malitiam populi perstringit: ac si
dixisset, tam perverso ingenio esse, ut sae ius in
posterum daturus sit novas occasiones. i quis
obiiciat, quoties postea ultus est Deus alia peccata,
non fuisse tunc animadversum in hanc idololatriam,
respondeo non esse novum Deo, ubi subinde novum
reatum contrahunt homines, iterare poenas: deinde
plura simul peccata uno vindictae genere vocare
in iudicium. Ad haec scimus Deum reiicere patrum
iniquitatem in filios usque in tertiam et quartam

nerationem. Postremo nihil obstat, quominus
iniquitatem quam semel remisit, alio tempore vi-
sitet temporalibus poenis. Quorsum enim tunc
ignovit populo? ne scilicet evanesceret foederis sui
veritas, sed quos tunc perdere noluit, potuit suo
tempore iterum sic reposcere ad poenam, ut mode·
rata esset castigatio. Hinc discamus nobis non
blandiri si quando iudicium suum suspendat Deus:
neque eius tolerantia abuti, ac si impune elapsi
essemus.

35. Et percussit Iehova populum. Hic breviter
adscribit Deo Moses quod ante retulit de caede
trium millium: ne quis existimaret ipsum immo-
dico fervore saeviisse. Itaque Paulus (1. Gor. 10, 7)
in hac historia tanquam in speculo considerare nos
iubet quantopere displiceat idololatria Deo: ne eos
sequamur qui eius manu percussi sunt. Ergo Mosis
indignatio cum Dei mandato coniuncta fuit. Interea
commendat Dei misericordiam, quia Aharoni pe-
percerit, dum opus eius nominat vitulum, sicut
totius populi: diverso quidem modo, quia vitulum
conflavit Aharon populo id flagitante: culpa tamen
fuit communis.

EX EXODI XXXIII.

1. Loquutus autem fuerat Iehova ad Mosen.-
Vade, ascende hinc tu et populus quem eduxisti e
terra Aeyypti in terram de qua iuravi ipsi Abraham,
Isaac et Iacob, dicendo.- Semini tuo dabo eam. 2. Et
mittam ante te anyelum , et eiiciam chananaeum, et
Amorrhaeum, et Hitthaeum, et Perizaeum, Hivaeum,
et lebusaeum. 3. Ad terram scilicet fluentem laete et
melle. Non enim ascendam in medio tui (nam populus
durae cervicis es) ne forte consumam te in via. 4. Au-
diens autem populus verbum hoc malum, luxerunt.-
nec posuit quisquam ornamentum suum super se.
5. Dixerat enim Iehova ad Mosen.- Dic filiis Israel,
Vos estis populus durae cervicis: momento uno ascen-
dam in medium tui, et consumam te. Nunc er de·
actam
tibi. 6. Et spoliaverunt se filii Israel ornamentis suis
a monte Horeb.

 

