167

lar e cibum illis suppeditabat, sed diversi generis.
vigemus itaque bruto et caeco impetu fuisse tu·
multuatos. Necessitas enim divinitus erat imposita,
ut man solum comederent: huic tanquam feroces
et praefractae bestiae obluctantur, ac si libidini suae
subiicere Deum vellent.

5. Recordemur piscium. Hac victus prioris
comparatione extenuant praesentem Dei gratiam.
Neque tamen exquisitas lautitias recensent, ubi de
porris et alliis et cepis loquuntur. Ideo sic quidam
¹resolvunt: Quum vulgo prostaret tanta copia et
varietas, quam nobis grave et molestum esse debet
maioribus delitiis privari? Ego tamen homines ple-
beios, qui tenuiter victitarent, consuetos cibos lau·
dare existimo, non secus ac maximas lautitias. Certe
rustici homines et opifices suillam vel bubulam
carnem, caseos et lacticinia, cepas et brassicas non
minoris aestimant quam magna pars divitum cibos
sumptuosos. Odiose ergo magnifaciunt Israelitae
quae per se erant vilia: idque ut pravum deside·
rium plus satis incitatum magis exacuant. Nec
tamen dubium est quin oleribus assueti, et piscibus,
putaverint talibus alimentis se felices ac beatos.
Porro in genere, augendae invidiae causa, dicunt
se gratis comedisse quod exiguo pretio emebant:
quanquam hic linguis omnibus tritus est loquendi
modus. Nec mirum est vile fuisse talium rerum

retium. Piscosum enim esse totum illud maris
{ittus testantur etiam profani scriptores. Uberrima
etiam est Nili piscati0‚ et pars opulentiae Aegypti.
Iam quum irrigua sit illa regio, oleribus et horten-
sium fructuum copia abundat.

6. At nunc anima nostra. Queruntur se fame
et inedia prope tabescere, quum man illis ad satie-
tatem suppeteret: sicuti nuper pauxilla pecunia
victum se in Aegypto emisse iactabant: ac si magna
annonae caritas illos premeret, quum mera Dei
liberalitate prostaret cibus omnium maxime para-
bilis , adeoque paratus absque opera et sumptu.
Verum ea est hominum malignitas et ingratitudo,
totam Dei largitatem pro nihilo ducere, dum im·
portunis suis cupiditatibus inhiant. Multi sua in·
gluvie absumunt et redigunt in nihilum quaecunque
illis Deus largitur: alii sua avaritia inexhaustum
alioqui eius liberalitatis fontem exsiccant. Hi vero
in magna affluentia se aridos esse dicunt: quia
inexplebilis cupiditas eos urebat ne ipsos Dei bene-
dicti0, quantumvis ampla, satiaret. Sic pluvia duram
rupem irrigand0‚ non tamen ipsam intus madefa-
ciet, nec eius siccitatem temperabit humore suc.
Quoniam igitur omnia Dei beneficia contemptus
tanquam uredo corrumpit, ut nobis ad usum suffi-
ciant, discamus suum illis honorem tribuere. Ita in
nobis illud implebitur (Psal. 92, 13): Iustus instar
palmae florebit, tanquam cedrus Libani multiplicabi-
tur: plantati in domo Domini, in atriis Dei flore-

REDITUS AD HISTORIAM.

 

168

bunt, adhuc in senectute pingues et virides erunt.
Neque enim frustra toties scriptura asserit, Deum
satiare animas famelicas, et esurientibus cibum lar-
giri. Queruntur nihil praeter man oculis suis
occurrere: ac si in unius optimi cibi copia fastidium
penuria esset.

7. Man autem sictot semen. Hoc iam 16. capite
Exodi attigerat Moses: nunc vero iterum repetit,
quo perversam cupiditatem gravius damnet. Quid
enim indignius ac minus ferendum quam cibum
aspectu et sapore delectabilem ita respuere? Eadem
ratione propheta in Psalmo commemorat, homines
pane angelico et frumento coelesti non fuisse con·
tentos. Hic pro colore albo ponitur color Bedola
lapidis pretiosi, sive sit margarita, sive alia species.
Iam ergo forma ad ipsos exhilarandos valere debe-
bat. Quum vero sine magno labore, molendo vel
terendo, diversos inde cibos conficerent, et quidem
suaves ac iucundi saporis: eo foedior ingratitudo
{131st obstrepere, ac si parum liberaliter ipsos aleret

eus.

10. Audivit itaque Moses populum. Mira et pro·
digio similis populi amentia, quod lugent omnes
quasi ad ultimam desperationem redacti. Quid fac·
turi erant in fame? Quid si rodendae fuissent
amarae et nullius fere succi radices? Quid si insi·
pido et noxio pane fuisset victitandum? ‘Videmus
ergo ut hotqines pravis cupiditatibus indulgend0‚
miseros se u tro faciant in ipsa felicitate. Ergo ne
ipsi aerumnas, molestias, et quamlibet doloris mate-
riam nobis accersamus, importunos affectus disea-
mus fraenare: quia si rite expenditur causa, dum
se tristitia et fletu homines affligunt, reperiemus ut
plurimum, quum tolerantia malum possit mitigari,
dolorem augeri praepostera affectatione. Sed hic
foedum luxuriae exemplum proponitur, quod saturi
perinde plorant ac si longa inedia mortem illis mi-
nitaretur. Quod Mosi displicuit tanta perversitas,
sancti zeli et laude digni fuit: sed excessus vitio
non caruit. Iniuste enim cum Deo expostulat,
quod onus sibi nimis grave imposuerit, quum tamen
eius virtute se fulciri agnosceret. Provincia qui·
dem erat difficilis et laboriosa, sed quum admirabile
Dei auxilium expertus esset quoties sub onere ge·
muerat, non fuit querimoniae locus. Iam quum
singulari honore fuisset ornatus, ingratitudinis fuit
Dei beneficio notam dedecoris inurere. Pro summo
malo reputat sibi iniunctam esse populi regendi
curam. Atqui omnes eius sensus rapi potius decebat
in admirationem, quod Deus ipsum eligere populi
sui redemptorem, et admirabilis potentiae suae
ministrum dignatus erat. Hoc quoque perversi
iudicii fuit , quaerere an enuisset vel peperisset
populum: perinde vero ac s1 non satis eum obstrin-
geret vocatiO, aut nullum aliud esset quam naturae
vinculum. Deus quidem affectum parentibus indidit

 

